# Интерактивен систем за асистирано учење гитара базиран на компјутерска визија


## Апстракт  

Гитарата е прекрасен инструмент кој му овозможува на поединецот да ги оживее своите чувства за светот и животот, да твори инспирирачки дела и да ужива во магијата која ја создава. Сепак, за почетник, да научи да свири гитара е тежок предизвик кој бара огромна посветеност и мотивација за да се надминат првичните бариери.  

Овој систем е иновативна алатка за справување со овие тешкотии. Ја искористува човечката фасцинација со самонабљудување, желбата на човекот да поминува време гледајќи се во огледало. Користејќи ја камерата од уредот на корисникот, тој во реално време се гледа себеси како во огледало, а оваа реалност е надоградена со елементи-помагала за учење песни на гитара.  

Системот користи предвидувања од модел за детекција на објекти трениран на адекватно податочно множество од слики од гитара, алгоритми за детекција на рабови и контури на слика, како и алгоритми за постпроцесирање, со цел да добие јасна слика за елементите на гитарата, и да може да додаде важни информации на екранот на корисникот. Овие информации вклучуваат текст од моменталниот стих од песната, показатели за каде корисникот треба да ги стави прстите на гитарата за да го отсвири моменталниот акорд од песната, како и текстот од следниот стих кој доаѓа и показатели за позициите на прстите за следниот акорд од песната.

Преку персонализирано водство, системот има за цел да им го олесни патот на учење на почетниците, помагајќи им да развијат вештини, да останат мотивирани и да го отклучат магичниот потенцијал на гитарата.


## Објаснување на папките и фајловите во овој репозиториум

### prototip.py

Ова е главната python програма за стартување на системот. Во последните линии код во оваа програма имате можност да изберете помеѓу стартување на системот на претходно снимено тест видео или стартување на системот во живо со камера од уредот.

### best.pt

Ова се тежините од тренираниот yolov8-obb модел за преопзнавање на нултиот праг и вратот на слики од гитара.

### helpers

Ова е папка со многу помошни функции кои се користат во главната програма.

### media_videos

Овде е тест видеото кое може да го користите во главната програма.

### media_frames

Овде има 5 кадри извлечени од видеото во `media_videos`

### predictions_nut_and_neck

Овде се прикажани предвидувањата и класификацијата која моделот ја прави на 5те кадри од `media_frames`
